====== 33. Əkinçı məsəli ======


{{https://api.unfoldingword.org/obs/jpg/1/en/360px/obs-en-33-01.jpg}}


Bir gün İsa camaata belə bir məsəl söylədi. 

{{https://api.unfoldingword.org/obs/jpg/1/en/360px/obs-en-33-02.jpg}}

“Əkinçi toxum əkməyə başladı. O, toxumları səpəndə, bir azı yolun qırağına düşdü və quşlar gəlib onların hamısını yedilər.”


{{https://api.unfoldingword.org/obs/jpg/1/en/360px/obs-en-33-03.jpg}}


“Bir azı isə daşlar çox olan yerə düşdü. Bu toxumlar tez cücərdilər. Ancaq günəş çıxıb, onları qurutdu, çünki onların kökləri dərində deyildi.”

{{https://api.unfoldingword.org/obs/jpg/1/en/360px/obs-en-33-04.jpg}}


“O biri toxumlar isə tikanlı kolların arasına düşdü. Tikanlar onlarla birgə böyüdü, amma tikanlar onları boğdu.”


{{https://api.unfoldingword.org/obs/jpg/1/en/360px/obs-en-33-05.jpg}}


“Qalan toxumlar isə yaxşı torpağa düşdülər. Bu toxumlar böyüdülər və səpilən toxumlardan 30, 60 hətta 100 dəfə artıq məhsul verdilər. Kimin qulağı varsa, qulaq assın!”


{{https://api.unfoldingword.org/obs/jpg/1/en/360px/obs-en-33-06.jpg}}


Bu məsəli şagirdlər başa düşmədilər. İsa onlara belə izah etdi, “Toxum Allahın Sözünə bənzəyir. Yolun qırağına düşmüş toxumlar Allahın Sözünü eşidən adamlara oxşayır. Onlar Sözü başa düşmürlər və şeytan gəlib onlardan Sözü oğurlayır.”


{{https://api.unfoldingword.org/obs/jpg/1/en/360px/obs-en-33-07.jpg}}


“Daşlar olan yerə düşən toxumlar isə Allahın sözünü sevinclə qəbul edən adamlardır. Amma kökləri dərin olmadığı üçün imandan üz döndərirlər.”


{{https://api.unfoldingword.org/obs/jpg/1/en/360px/obs-en-33-08.jpg}}


“Tikanların arasına düşmüş toxumlar Allahın Sözünü eşidib inananlardır. Amma vaxt keçdikcə bu dünyanın çətinlikləri, var-dövləti və şirinliyi onların Allaha olan sevgilərini boğur və məhsul vermir.”


{{https://api.unfoldingword.org/obs/jpg/1/en/360px/obs-en-33-09.jpg}}


“Amma yaxşı torpağa düşmüş toxumlar isə Allah Sözünü eşidib inanan adamlardır ki, onlar da səbirlə böyük məhsul verirlər.”


//A Bible story from: Matthew 13:1-8, 18-23; Mark 4:1-8, 13-20; Luke 8:4-15//
